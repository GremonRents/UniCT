La password di sistema

L'avvocato Pasquale Prestipino era un'omo sulla sessantina, di bella presenza, fimminaro impenitente ma galante. Di rinomate origini vigatesi, aveva travagliato fin da quando era picciotto presso il tribunale di Montelusa ed era conosciuto in tutto il paese di Vigata, oltre che per le sue tante avventure di cuore, per la sua precisione e la sua correttezza. Da qualche anno aveva principiato a soffrire di un fastidioso tremolio alla mano che non gli acconsentiva di battere a macchina agevolmente come quando lavorava al tribunale. Il Commissario Montalbano, che spesso lo aveva incontrato per motivi di lavoro, si fidava di un'uomo tutto d'un pezzo come lo era l'avvocato, tanto più che condividevano la profonda passione per la letteratura e per le passeggiate in riva al mare.
Quando, quella mattina, ricevette la notizia della sua scomparsa parve quasi non crederci. L'avvocato non aveva motivo di far perdere le proprie tracce, ne aveva nemici che potevano desiderare la sua morte. I segreti custoditi all'interno del computer dell'avvocato potevano aiutare a scoprire il motivo della sua scomparsa, ma purtroppo una password impediva l'accesso al sistema informatico. 
Con l'aiuto di un software spia installato dal suo agente Catarella il commissario Montalbano era riuscito a venire in possesso della sequenza degli ultimi caratteri digitati dall'avvocato sulla tastiera del suo computer. Di certo, sebbene tremolante, quella sequenza nascondeva l'informazione relativa alla password che avrebbe permesso a Montalbano di risolvere questo caso.

Specifiche
Si aiuti il commissario Montalbano ad individuare la password del sistema Informatico dell'avvocato Prestipino. Il software spia installato da Catarella sul computer dell'avvocato è riuscito a registrare la sequenza dei tasti che l'avvocato Prestipino ha digitato sulla tastiera del suo computer. Poiché l'avvocato digita la sua password per ogni operazione svolta sul suo sistema, la password è la sotto-stringa che occorre più spesso all'interno della sequenza registrata dal keylogger. Tuttavia, a causa del fastidioso tremolio alla mano, la password può presentarsi all'interno della sequenza con alcune interruzioni, ovvero con dei caratteri inseriti al suo interno non appartenenti alla password (ad esempio la parola "montalbano" è un'occorrenza della parola "montano" contenente un'interruzione di tre caratteri "alb").
Si realizzi quindi un programma che prenda in input la sequenza di N caratteri registrata dal software spia e la lunghezza M della password dell'avvocato Prestipino, e sia in grado di individuare all'interno della sequenza la sotto-stringa di M caratteri che si ripete più spesso, anche con possibili interruzioni.

Dati di input
L’input è suddiviso in 100 task, uno per ogni riga. Ogni riga del file di input è formata da 3 elementi. Il primo elemento è un valore intero che rappresenta il numero N di caratteri che sono stati registrati dal software spia di Catarella. Il secondo elemento è un valore intero che identifica la lunghezza M della password dell'avvocato Prestipino. Infine il terzo elemento è la stringa degli N caratteri registrati dal software spia.

Dati di output
L’output dovrà essere formato da 100 righe, una per ogni task. Ogni riga contiene un unico elemento, ovvero la stringa di M caratteri che rappresenta la password di sistema utilizzata dall'avvocato Prestipino.

Note
Il numero N è sempre un intero compresi tra 1 e 1000.
La lunghezza della password è sempre inferiore a 40 caratteri.
Gli M caratteri di ciascuna password sono caratteri distinti tra loro.
Ogni interruzione può essere formata al più da 4 caratteri.
In ciascuna occorrenza della password possono essere presenti al più 3 interruzioni.

Struttura dei task
Nel primo gruppo di 20 task le occorrenze della password non contengono interruzioni.
Nel secondo gruppo di 20 task le occorrenze della password possono contenere una sola interruzione di, al più, 4 caratteri.
Nel terzo gruppo di 20 task le occorrenze della password possono contenere due interruzione di, al più, 3 caratteri.
Nei rimanenti 40 task le occorrenze della password possono contenere tre interruzione di, al più, 3 caratteri.

Esempio
Il seguente esempio presenta un file di input, contenente 3 task, ed il corrispondente file di output.

input.txt:
10 3 hyprmprmxj
15 4 epqkwreqkawriyd
29 6 ebrtdithysbediyuthydqbdithyth

output.txt
prm
qkwr
bdithy

Spiegazione dell'esempio
Nel primo caso d'esempio la password "prm" si ripete due volte senza interruzioni.
Nel secondo caso d'esempio la password "qkwr" si ripete due volte. La sua seconda occorrenza presenta un'interruzione di un carattere "qk(a)wr".
Nel terzo esempio la password "bdithy" si presenta tre volte all'interno della sequenza. La prima occorrenza si presenta con un'interruzione di due caratteri "b(rt)dithy", la sua seconda occorrenza si presenta con due interruzioni "b(e)di(yu)thy".

8.9/10

