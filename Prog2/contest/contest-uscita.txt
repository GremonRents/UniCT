La via di uscita

La vicenda era principiata due settimane prima, quando una serie di denunce di scomparsa avevano messo in allarme tutto il comune di Vigata. Dopo un paio di settimane di indagini gli inquirenti giungono alla conclusione che le persone di cui era stata denunciata la scomparsa erano tutte legate al giro dell'usura. Il colpevole era stato ormai identificato: Giovanni Tartaglia, vicedirettore del Banco Agricolo di Montelusa e proprietario di svariate agenzie dei pegni. Come metodo coercitivo il Tartaglia aveva rinchiuso tutti i suoi debitori nella vecchia sede del Banco Agricolo, un palazzone bombardato durante la guerra, i cui interni assomigliavano più ad un labirinto che ad una banca. Stretto ormai dalla morsa degli investigatori, infine, il Trataglia si toglie la vita lasciando quei poveretti al loro destino. 
Il Commissario Montalbano venuto in possesso della pianta del palazzo, disegnata dall'arma dopo i bombardamenti del 1943, è ora incaricato di riportare in salvo gli ostaggi. I suoi collaboratori, muniti di un ricevitore, entreranno dentro le stanze del palazzo, ormai prive di luce e di riferimenti, e seguendo via radio le indicazioni del commissario potranno trovare una via di uscita dal palazzo, portando quindi in salvo gli ostaggi.
Trovare la via di uscita potrebbe non essere un gioco da ragazzi.

Specifiche
Si aiuti il commissario Montalbano a liberare gli ostaggi dalla vecchia sede del Banco Agricolo. In particolare si realizzi un programma C++ che prenda in input un file contenente le mappe dei locali del palazzo e restituisca in output il numero minimo di passi necessario per raggiungere la via di uscita.
Si supponga che ogni locale sia identificato da una griglia rettangolare e che per ogni locale sia presente un unico ostaggio, posizionato in una specifica cella della griglia (identificata dalla lettera "E"). Ogni locale possiede un'unica via di uscita (identificata dalla lettera "U"), ma non si escluse l'esistenza di più percorsi che permettano di raggiungerla. L'ostaggio può muoversi all'interno del locale spostandosi in una cella adiacente, posizionata orizzontalmente, verticalmente o diagonalmente. Nel caso di un movimento in orizzontale o in verticale l'ostaggio può anche muoversi di due caselle, facendo un salto. Nel locale sono tuttavia presenti degli ostacoli (identificati dalla lettera "X") che l'ostaggio dovrà aggirare o saltare.

Dati di input
L’input è suddiviso in 100 task, uno per ogni riga, formata da N+M+N*M elementi. I primi due interi di ogni riga sono rispettivamente il valore N (il numero di righe della mappa) e il numero M (il numero di colonne della mappa). Seguono gli N*M elementi della griglia: un simbolo "_" per indicare uno spazio in cui è possibile muoversi, ed un simbolo "X" per indicare un ostacolo, ovvero una cella su cui non è possibile spostarsi.
Il punto in cui si trova l'ostaggio è rappresentato da una cella contenente la lettera "E", mentre il punto di uscita è rappresentato da una cella contenente la lettera "U".

Dati di output
L’output dovrà essere formato da 100 righe, una per ogni task. Ogni riga contiene un valore intero, rappresentante il numero minimo di passi (i salti contano come un'unico passo) da dover effettuare per raggiungere il punti di uscita del locale.

Note
I numeri N ed M sono due interi sempre compresi tra 1 e 100.
Il punto di uscita dal locale è una cella non esterna alla griglia.
Il punto in cui si trova l'ostaggio ed il punto di uscita sono sempre distinti.
Esiste sempre un possibile percorso che porti al punto di uscita, partendo dal punto in cui si trova l'ostaggio.

Esempio
Il seguente esempio presenta un file di input, contenente 3 task, ed il corrispondente file di output.

input.txt:
3 3 E X X X X X _ U _ 
2 4 _ _ E _ _ X X U 
3 2 _ X E _ X U 

output.txt
2
2
1

Spiegazione dell'esempio
Nel primo caso d'esempio la matrice che rappresenta la mappa del locale è la seguente:

E X X
X X X
_ U _

Quindi il punto in cui si trova l'ostaggio corrisponde alla cella di posizione (0,0), mentre il punto di uscita è alla cella di posizione (2,1). L'unica alternativa che l'ostaggio ha di raggiungere il punto di uscita è quella di spostarsi nella cella (2,0) con un salto e, in seguito, spostarsi nella cella (2,1). Il numero di passi è quindi 2

Nel secondo esempio la mappa del locale è la seguente:

_ E _ _
_ X X U

con l'ostaggio nella cella (0,1) ed il punto di uscita nella cella (1,3). Questa volta esistono tre alternative per raggiungere il punto di uscita: 
- l'ostaggio si sposta nella cella (0,2), poi nella cella (0,3) e infine in (1,3);
- l'ostaggio si sposta con un salto nella cella (0,3) e infine in (1,3);
- l'ostaggio si sposta nella cella (0,2) e in diagonale nella cella (1,3);
La soluzione migliore prevede quindi 2 passi.
8.9/10

