La strada per Cannatello

Ogni seconda domenica d'aprile Nicolò Zito, uno dei pochi amici del commissario Montalbano, sua megliere Taninè e il loro figlio mascòlo Francesco, raprivano ufficialmente la loro casa di campagna a Cannatello. Ed era diventata tradizione che il primo ospite fosse Salvo Montalbano.
Per andarci il commissario affrontava trazzere, mulattiere, polverosi viottoli che gli imbiancavano la macchina, invece di prendere la comoda scorrimento veloce che l'avrebbe portato a due chilometri da Cannatello. Approfittava dell'occasione per ricrearsi una Sicilia sparita, dura e aspra, una riarsa distesa giallo paglia, interrotta di tanto in tanto dai dadi bianchi delle casuzze dei contadini.
Approfittava dell'occasione anche per accattare una guantiera gigante di cannoli alla ricotta, di cui Francesco andava ghiotto, per condividerli con la famiglia di Nicolò e con il picciriddro. La scelta più dura era quella di decidere dove accattare la guantiera di cannoli. Le pasticcerie, lungo la strada per Cannatello, erano assai e una più rinomata dell'altra. Avrebbe di certo scelto quella che gli avrebbe permesso di non fare troppo tardi per il pranzo da Nicolò.

Specifiche
Si aiuti il commissario Montalbano a raggiungere la casa di Nicolò a Cannatello nel più breve tempo possibile, avendo a disposizione lo stradario del comune di Vigata.
Nello specifico, si supponga che lo stradario di Vigata sia rappresentato da una mappa composta da N punti di intersezione ed M strade che uniscono coppie di punti della mappa. I nodi sono etichettati da 1 a N, dove il punto 1 rappresenta la casa di Montalbano a Marinella, mentre il punto N rappresenta la casa di Nicolò a Cannatello. Le stade sono percorribili in entrambe le direzioni. Montalbano conosce anche in quali punti della mappa sono localizzate le K pasticcerie in cui potrebbe passare per comprare la guantiera di cannoli.
Si fornisca un programma in grado di calcolare il tempo minimo necessario a Montalbano per andare dal punto etichettato con 1 (la casa di Marinella) al punto etichettato con N (la casa di Nicolò), passando per almeno una delle K pasticcerie.

Dati di input
L’input è suddiviso in 100 task, uno per ogni riga. Ciascuna riga è formata da 3+2M elementi. Il primo elemento è un intero che rappresenta il numero N dei punti di intersezione della mappa. Il secondo elemento è un intero che rappresenta il numero M delle strade che uniscono alcuni dei punti di intersezione della mappa. il terzo elemento è un intero che rappresenta il numero K pasticcerie presenti nella mappa. Seguono M coppie di valori (s, d) che rappresentano il punto di partenza (s) e il punto di arrivo (d), rispettivamente, di ciascuna delle M strade della città.

Dati di output
L’output dovrà essere formato da 100 righe, una per ogni task. Ogni riga contiene un unico valore intero, rappresentante il numero minimo di minuti necessari per raggiungere il punto N (la casa di Nicolò a Cannatello) a partire dal punto 1 (la casa di Montalbano a Marinella).

Note
Il numero N è un valore intero compresi tra 10 e 1000.
Il numero M è un valore intero compresi tra 10 e 500000.
Il numero K è un valore intero minore di N
Se il problema non ha soluzione la risposta dovrà essere -1.

Esempio
Il seguente esempio presenta un file di input, contenente 2 task, ed il corrispondente file di output.

input.txt:
7 10 3 3 6 2 1 2 2 5 7 3 4 6 3 6 6 7 7 5 1 4 3 1 2 3 
9 13 3 3 6 5 2 5 9 2 7 1 6 3 9 3 1 8 2 6 6 5 7 9 2 8 4 7 4 5 8 9

output.txt
2
4

Spiegazione dell'esempio
Nel primo caso di esempio la mappa presenta 7 nodi e dieci strade. Inoltre in tre dei nodi della mappa (3, 6 e 2) è presente una pasticceria. A Montalbano conviene andare dal punto 1 al punto 3 (impiegando un minuto), comprare la guantiera di cannoli, e poi ripartire, raggiungendo la casa di Nicolò al punto 7 (impiegando un altro minuto).

Nel secondo caso di esempio la mappa presenta 9 nodi, 13 strade e 3 pasticcerie (3, 6 e 5)
A Montalbano conviene andare dal punto 1 al punto 3 (1->7->9->3, in 3 minuti), e poi dal punto 3 tornare a casa di Nicolò al punto 9 (3->9), impiegando un altro minuto.